Polymer is een front-end development javascript framework. Deze bibliotheek is ontwikkeld door Google en om meerdere redenen erg interessant.  
Ten eerste onderscheidt Polymer zich door gebruik te maken van de html5-standaarden en ontwikkelingen. Hierdoor beschikt de bibliotheek over functionaliteit dat naadloos aansluit bij html5-webcomponenten. Polymer biedt een aantal zaken zoals een bibliotheek met functionaliteit voor, onder andere, het registreren van componenten en het bieden van databinding. Er is ook een 'polyfill' voor oudere browsers. Dit betreft functionaliteit voor het laten werken van Polymer op browsers die niet uitgerust zijn met de benodigde html5-technologie. Tenslotte is er een catalogus aan componenten, klaar voor gebruik tot compositie van een applicatie.
